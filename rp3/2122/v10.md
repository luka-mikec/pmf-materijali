## 1. zadatak

U ulaznoj listi nalazi se 2n cijelih brojeva sa svojstvom da ih je moguće rasporediti (na jedinstven način) u n neuređenih parova tako da svi parovi brojeva imaju međusobno jednaku sumu. 
Npr. brojeve iz ulazne liste {3, 4, 2, 3} možemo rasporediti u parove (2, 4) i (3, 3), čija je suma 6. Izlaz funkcije treba biti rječnik koji svakom ulaznom broju pridružuje preostali član para u koji ga smještamo. Za gornji primjer, to je rječnik {2: 4, 3: 3, 4: 2}. Algoritam ne mora biti efikasan.	


## 2. zadatak

Izradite novu formu, `z2`. Na vrh postavite `FlowLayoutPanel` uz sljedeća svojstva: 
 * `Dock`: `Top`, 
 * visina od 50px (konstantna), 
 * bijela pozadina, 
 * redoslijed nizanja kontrola s lijeva na desno, 
 * `Wrap` isključen, 
 * scrollbarovi se pojavljuju po potrebi.

Ispod `FlowLayoutPanel` kontrole dodajte veliki `Panel`:
 *  s `FixedSingle` obrubom, 
 *  pozadina crne boje, 
 *  veličina se mijenja u svim dimenzijama promjenom veličine forme.

Na dnu forme dodajte sljedeće kontrole u donji lijevi kut forme: tri para `Label` i `NumericUpDown` kontrola, te jedan `Button`.
Te kontrole trebaju ostati konstantno udaljene od donjeg lijevog kuta forme neovisno o trenutnoj veličini forme. Dimenzije tih kontrola također trebaju biti konstantne.
Tekstovi `Label` kontrola trebaju redom biti "Crvena:", "Zelena:" i "Plava:", a `NumericUpDown` kontrole trebaju dopuštati vrijednosti od 0 do 255 (s uključenim krajevima). Na `Button` kontroli treba pisati "Dodaj". 

Na `ValueChanged` događaj svih `NumericUpDown` kontrola treba izračunati boju koja odgovara trenutno unesenim iznosima crvene, zelene i plave boje, te ju prikazati kao pozadinsku boju središnje `Panel` kontrole. Možete koristiti `Color.FromArgb` funkciju za račun. Svojstvo `Value` kontrola `NumericUpDown` vraća tip `Decimal`. Konverziju takve vrijednosti u `int` možete napraviti pozivanjem eksplicitnog *casta*. 
Kao reakciju na klik na "Dodaj" treba dinamički stvoriti `Panel` (npr. dimenzija 25x25 ili sličnih) s pozadinskom bojom koja (u trenutku stvaranja) odgovara trenutno unesenim iznosima crvene, zelene i plave boje, te ga dodati unutar ranije dodane `FlowLayoutPanel` kontrole. 


## 3. zadatak

a) Izradite `UserControl` i nazovite ju *Prikaz*. Ova kontrola služi za prikaz i promjenu nekog (kratkog) teksta. Treba sadržavati `Label` *label_tekst*, pomoćni `Label` u kojem piše "Duljina:" i odmah pokraj njega `Label` *label_duljina* u kojem će biti ispisan neki broj. Osim toga, treba sadržavati tri gumba s tekstovima: "Udvostruči", "Velika slova" i "Mala slova". Točan razmještaj i veličine svih ovih kontrola nisu bitne.
Korisnička kontrola treba imati javno svojstvo `tekst` koje vraća ranije zapamćenu vrijednost. Na postavljanje novog teksta, treba ga prikazati koristeći *label_tekst*, a njegovu duljinu prikazati koristeći *label_duljina*. 
Korisnička kontrola treba imati i javni događaj *promjena_teksta* koji pretplatiteljima tog događaja javlja novu vrijednost teksta. 
Klikom na gumb "Udvostruči" treba udvostručiti trenutno pohranjen tekst. Klikom na gumb "Velika slova" sva slova treba pretvoriti u velika. Klikom na gumb "Mala slova" sva slova treba pretvoriti u mala. U sva tri slučaja treba i proslijediti novi tekst pretplatnicima na događaj *promjena_teksta*. 


b) Na glavnu formu, `z3` dodajte `SplitContainer`. U lijevo područje dodajte `TextBox` (`Multiline`, `Dock`: `Fill`, oba scrollbara uključena). U desno područje dodajte `FlowLayoutPanel` (`Dock`: `Fill`, scrollbarovi se pojavljuju po potrebi). Na `TextChanged` događaj ranije dodane `TextBox` kontrole prvo treba obrisati sve kontrole trenutno prisutne u `FlowLayoutPanel` kontroli.
Zatim za svaku liniju teksta u `TextBox` kontroli treba dodati po jednu instancu korisničke kontrole *Prikaz*. Njen tekst treba postaviti na tekst linije. Na događaj *promjena_teksta* korisničke kontrole *Prikaz* treba osvježiti odgovarajuću liniju u `TextBox` kontroli (npr. možete proći svim kontrolama sadržanima u `FlowLayoutPanel` kontroli, te spojiti njihove tekstove međusobno odvojene novim retkom).

Sva komunikacija glavne forme i korisničke kontrole treba se odvijati koristeći javna svojstva i događaje korisničke kontrole. Primjerice, *korisnička kontrola ne smije sadržavati referencu na glavnu formu*.
