## 1. zadatak


Napišite funkciju `static Dictionary<string, int> frekvencije(string s)` koja za svaku riječ iz stringa `s` vraća broj njenih javljanja u tom stringu. Riječi su sastavljene od malih slova engleske abecede te međusobno odvojene jednim znakom razmaka. 
Primjerice, funkcija za prazan ulazni string vraća prazan rječnik, za ulaz "abc" vraća rječnik {"abc": 1}, a za ulaz "xy xyx yx xy" vraća rječnik {"xy": 2, "xyx": 1, "yx": 1}.

## 2. zadatak


Na formu dodajte `Panel` koji pokriva veći dio forme, te mijenja veličinu (u svim smjerovima) zajedno s promjenom veličine forme. Unutar panela dodajte jedan `Button`. Na dno forme dodajte po jedan `ComboBox` u oba donja kuta forme. Prvi treba nuditi opcije "Gore" i "Dolje", a drugi opcije "Lijevo" i "Desno". Obje kontrole trebaju ostati u odgovarajućim kutevima prilikom promjene veličine forme. Za obje kontrole postavite svojstvo `DropDownStyle` na `DropDownList`. 
Prilikom promjene vrijednosti u padajućim izbornicima, gumb se treba premjestiti u odgovarajući kut panela, s vertikalnim i horizontalnim odmacima za `5px` od rubova panela uz taj kut. Na početku trebaju biti odabrane opcije "Gore" i "Lijevo", te se gumb treba nalaziti na odgovarajućoj poziciji. Gumb *ne treba* mijenjati poziciju prilikom promjene veličine forme. 

## 3. zadatak
	

a) U datoteci `Poligon.cs` definirajte klasu Poligon, s konstruktorom koji prima cijeli broj `n`, veći ili jednak 3 (ne morate provjeravati taj uvjet). Klasa treba sadržavati javnu funkciju `public Bitmap slika()` koja vraća `Bitmap` dimenzija 200x200 piksela, i sadrži sliku (npr. crne linije na bijeloj pozadini, točan izgled i pozicija nisu bitni) pravilnog poligona s `n` stranica.
	
	

b) Dodajte `UserControl` i nazovite ju `PoligonKontrola`. Ova kontrola ne sadrži druge kontrole, i u početku ima pozadinu bijele boje. Treba imati javno `int` svojstvo `n`. Postavljanje ove vrijednosti treba rezultirati prikazom poligona u pozadini kontrole. Klik na kontrolu treba povećati visinu i širinu kontrole za 10px u obje dimenzije. 
	
	

c) Na glavnu formu dodajte `ToolStripContainer` i postavite `Dock` na `Fill`. Dodajte `ToolStrip` s opcijama "Dodaj" i "Izbriši". U glavno područje dodajte `FlowLayoutPanel` i postavite `Dock` na `Fill`. Klik na "Dodaj" treba dodati sljedeći poligon koristeći kontrolu `PoligonKontrola` (na prvi klik dodaje se trokut, pa kvadrat, itd.), a klik na "Izbriši" treba izbrisati posljednji dodani poligon. U slučaju da poligoni izlaze iz vidljivog područja, trebaju se pojaviti scrollbarovi.
